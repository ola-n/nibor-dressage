---
title: 'Tävlingsåret 2019'
date: '2019-12-30'
slug: 'tavlingsaret-2019'
path: '/nyheter/tavlingsaret-2019/'
layout: 'blog'
intro: 'intro'
image: '../images/blog/IMG_9663.jpg'
categoryLabel: 'Tävling'
categorySlug: 'tavling'
---

Det var främst två hästar, NR Jaranero (Junior) och Decidido, som varit ute på tävlingsbanorna under året som gått. De har båda utvecklats fantastiskt bra och gått från klarhet till klarhet. Den ena med en ständigt uppåtgående kurva medan den andra stött på flera prövningar.

Junior började året med debut i tävlingssammanhang, då han slog till med vinst i LB:2 på 71%. Efter ännu en start i LB på över 70% gick vi upp till LA istället där han legat stadigt på höga poäng med vinster och placeringar i stort sätt varje start. Året avslutades med två MsvC på stadiga 68%.

Junior och jag har under året visat att man med god ridning, noggrannhet och ett fint samarbete utan problem kan konkurrera med övriga raser. Han är dessutom bara 5 år gammal och har bara lagt i ettans växel gällande gångarterna.

Decidido och jag har tragglat i MSVB och kämpat med våra byten. Jag intalar mig alltid att när det trasslar som mest lär man sig som bäst.
Det har varit ett år med mycket styrketräning och Decidido har gått från symaskinstrav till en uttrycksfull, stor och luftig trav. Nästa år satsar vi på debut i MSVA.

Inte att förglömma - det blev debut i utställningssammanhang och det gick ju utmärkt. Läs mer under nyheten om [Damocha 2019](/nyheter/damocha-2019).

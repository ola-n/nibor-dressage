---
title: 'NR Jaranero "Junior"'
date: '2020-02-12'
slug: 'nr-jaranero'
path: '/nyheter/nr-jaranero/'
layout: 'blog'
intro: 'intro'
image: '../images/blog/nr-jaranero.jpg'
categoryLabel: 'Hästar'
categorySlug: 'hastar'
---

Som ni kanske förstår utav namnen är NR Jaranero helbror med Jaranero CIV, därav kallas han för Junior. Junior kom till oss som 2,5 åring tillsammans med halvbror Vaquero. Båda var mer vilda än tama och vi fick vara fyra personer för att lyckas fånga dem i hagen. Junior var mycket försiktig och skeptisk mot människor men när jag väl vunnit hans förtroende var han en riktig nallebjörn.

Junior med sina 162 cm är väldigt olik sin äldre bror som är 10 cm högre och betydligt mer långlinjerad. Folk undrade vad det skulle bli av den lilla kraken men jag kände hela tiden på mig att han hade något speciellt och att han kommer blomma ut när han blir äldre.

Juniors styrkor är hans härliga bakben och oerhörda lätthet. Han har ett fantastiskt temperament, är otroligt lyhörd och har en ridbarhet utöver det vanliga. Han är framåt, känslig och reagerar på ryttarens minsta signaler.

I början av 2019 gjorde han sin tävlingsdebut med vinst på över 70% och därefter har det rullat på med segrar och placeringar i stort sett i varje start. På vår första utställning Damocha fick han en mängd priser och utmärkelser.

Framåt satsar vi på att starta MsvB och även försöka kvala till 6årsklassen på Falsterbo Horse Show. Denna lilla häst har en oändlig kapacitet och jag ser fram emot framtiden tillsammans med min trogna kompanjon

---
title: 'Tävlingsåret 2020'
date: '2020-01-12'
slug: 'tavlingsaret-2020'
path: '/nyheter/tavlingsaret-2020/'
layout: 'blog'
intro: 'intro'
image: '../images/blog/tavlingsar-2020.jpg'
categoryLabel: 'Tävling'
categorySlug: 'tavling'
---

## Tävlingsmål 2020

Snart drar äntligen tävlingssäsongen igång igen och jag hoppas på starter för alla hästarna i år.

### NR Jaranero

Junior blir 6 år gammal och byter redan fint, så han är redo för att starta MsvB. Vi kommer börja med MsvB:2 och sedan försöka kvala till Falsterbo Horse Show där kvalen rids i FEI:s Inledande program 6-åriga hästar.

### Decidido

Decidido, 10 år, kvalade till MsvA i fjor men eftersom bytena trasslat en del kommer vi först starta några MsvB för att bli säkrare. Vi har som mål att starta St Georg innan året är slut.

### Nr Vaquero

Valle blir 5 år och är en ståtlig kille på 168 cm. Han är pga sin storlek ganska vinglig i kroppen och behöver mer balans och styrka. Han ska börja följa med på några P&R för att vänja sig vid tävlingsmiljön och sedan starta LB/LA.

### Intimo A

Timo blir 6 år men har inte blivit riden särskilt mycket i sitt liv och ligger därför efter utbildningsmässigt. Vi ska fortsätta bygga styrka, miljöträna och hoppas på start i LB/LA under året.

### Jaranero CIV

Jaranero blir 8 år och har varit under rehabilitering under en längre tid pga av operation av kissing spines. Operationen lyckades väl och han har idag en välfungerande rygg utan smärtor. Det tar dock tid att bygga upp honom igen och vi tar det i den takt som krävs och som han mår bäst av. Blir det någon start i år är det bara en bonus.

### Övrigt

Några av hästarna kommer även visas på PRE-evenemang och championat i Sverige, Danmark och Norge.
